# نقشه راه یک متخصص DevOps
این مستند در مرحله اول یک لیست مطالعه برای تازه کارهاست و شاید در آینده خودش یک کتاب بشه و یا شایدم نه. ;)  
از نظر من برای اینکه از اینکه یک DevOps Engineer هستید لذت ببرید، باید در موضوعات زیر مطالعه کنید. 

* شبکه
* مدیریت سرورهای لینوکس (Linux Administration)
* مجازی سازی (Virtual Machines and Container)
* سیستم‌های توزیع شده (Distributed Systems)
* فرهنگ و مدیریت شامل فرهنگ متن باز، فرهنگ و ساختارهای مدیریت DevOps و SRE
* برنامه نویسی (بهتره بگم اسکریپت نویسی با زبانهایی مثل Bash، Python و Golang)

علاوه بر این مطالبی که مطالعه‌اشون خیلی کمک می کنه، استفاده و تمرین زیاد روی یکی سری ابزارها و مهارت ها خیلی می‌تونه کار کردن را لذت بخش کنه

* تایپ ده انگشتی فارسی و انگلیسی
* استفاده از ابزارهای اتومیشن و IaC مثل Ansible و Terraform
* استفاده از Git و ابزارهای Gitops و کار با ابزارهای مناسب برای CI/CD Pipelines

خیلی لیست طولانیه، درسته!. ممکنه این لیست را بعد از ۱۰ سال نزدیک بشید ولی دقیقا اون نقطه ای هست که از کار خیلی لذت می‌برید. :-)

## چند نکته و ویژگی در مورد این لیست هست:
۱. در برخی تجربه‌ها در این سالها متوجه شدم که باید خیلی قبل تر مطلبی را می خوندم و یا باید می دونستم، ولی چیزی در موردش نمی دونم. برای همین به این لیست اضافه کردم
۲. این لیست یک تلاش کوچیک برای آکادمیک کردن مسیر رشد و یادگیری یک مدیر سیستم یا System Administrator است. چون یه دوستی تذکر داده بودند که کتاب‌های آقای ملکیان بسیار تئوری است و باید سراغ کتابهای عملی تر رفت، من تاکید می کنم من بسیار به تئوری اهمیت می دم و تجربم اینه که هرچه تسلط تئوری و علمی بالاتری به یک موضوع داشته باشی، پیاده سازی تمیز تر و مطمئن تری خواهی داشت.

۳. تصمیم دارم این لیست را تاجایی پیش ببرم که شبیه یک دوره لیسانس سه سال یک نفر را پر کنه و یک نفر بتونه سه سال آموزش خودشو برای ورود و یا پیشرفت در بازار کار برنامه ریزی کنه.

۴. شروع لیست با کتاب‌های فارسی است. شاید انتقاد خیلی‌ها را به همراه داشته باشه، ولی من معتقدم یادگیری پایه‌ها، مبانی و اصطلاحات یک تخصص با زبان مادری کار و پیشرفت را خیلی تسهیل می‌کنه. البته مطمئنا در یک جایی به بعد مطالعه ترجمه ها دیگر کارایی لازم را نداره و مطمئنا در ادامه تغیریبا همه کتابها انگلیسی خواهد بود.

۵. این لیست برای هنرستانی‌های رشته کامپیوتر و کاردانی و کارشناسی کامپیوتر مناسب است.

۶. سعی می‌کنم تاجایی که امکان داره دلیل پیشنهاد مطالعه هر کتاب و توانایی هایی که بعد از اون باید بدست بیارید را مطرح کنم
